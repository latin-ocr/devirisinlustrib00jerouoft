„35-

Smyrna requiescit. Quid necesse est Sagaris, episcopi
et martyriS, recordari, qui in Laodicea soporatur, et
Papyri beati, et Melitonis‚ in spiritu sancto eunuchi,
qui semper Domino serviens positus est in Sardis et
exspectat in adventu eius resurrectionem? Hi omnes 5
observaverunt diem paschae quarta decima luna, ab
evangelica traditione in nullam partem declinantes et
ecclesiasticum sequentes canonem. Ego quoque, mini-
mus omnium vestrum, Polycrates secundum doctrinam
propinquorum meorum, quos et secutus sum, — septem 10
siquidem fuerunt episcopi et ego octavus -— semper
pascha celebravi, quando populus Iudaeorum azyma
faciebat. Itaque, fratres, LXV annos habens aetatis
meae in Domino et a multis de toto orbe fratribus
erudituS, peragrata omni scriptura, non formidabo eos 15
qui nobis minantur. Dixerunt enim maiores mei:
‘oportet Deo magis oboedire quam hominibus'. Haec
propterea posui, ut ingenium et auctoritatem viri ex
parvo opusculo demonstrarem. Floruit Severi principis
temporibus eadem aetate, qua Narcissus Hierosolymae. 20

Cap. XL VI.

Heraclitus sub Commodi Severique imperio in
apostolum commentarios composuit.

Cap. XL VII.

Maximus sub iisdem principibus famosam quae· 25
stionem insigni volumine ventilavit, unde malum, et
quod materia a Deo facta sit.

5 Vat.: spectat 11 al. hoc loco addunt: propinqui mei
22 Vat.: temporibus 23 Norimb.: apostolos

