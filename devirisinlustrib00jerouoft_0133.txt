-35-

volumen egregium, ‘de excessibus et offensione Eutropii
praefecti praetorio'‚ et multa alia, ut diximus, quae a
diligentibus possunt inveniri.

Cap. XXXI.

Iohannes alter, Hierosolymorum episcopuS, scripsit 5
‘adversus obtrectatores studii sui' librum, in quo ostendit
se Origenis ingenium, non fidem secutum.

Cap. XXXII.

Paulus episcopus scripsit ‘de paenitentia? libellum,
in quo dat legem paenitentibuS, ita dolere debere pro 10
peccatis ‚ ne supra mensuram desperationis tristitia
mergantur.

Cap. XXXIII.

Helvidius, Auxentii discipulus, Symmachi imitator,
scripsit religionis quidem studio, sed non secundum 15
scientiam librum neque sermone neque ratione nitidum,
cuius opere ita sanctarum scripturarum sensum ad
suam perversitatem inflectere conatus est, ut earum
testimoniis asserere voluerit, sanctam Mariam post
nativitatem Domini, quem virgo peperit, Ioseph sponso 20
suo iunctam et ex eius consortio filios suscepisse, qui
fratres Domini appellati sunt3 cuius pravitatem Hiero-
nymus arguens libellum documentis scripturarum suffi—
cienter satiatum adversus eum edidit,

11 Bamb.: ne . . tristitia in mensuram desperationis; Norimb.:
ne . . tristitiae immensitate desperationis 14 Bamb.: absenti
15 Bamb.: quendam 16 Bamb.= narratione; Vat.: neque
sermone nitido neque ratione; Norimb.: neque vera ratione
17 Norimb.: in cuius 20 Bamb.: quae 23 Bamb.: libros
suos — refertos3 Norimb.: factum

