-37-

quod oppidum Italiae est, senem, qui se beati Cypriani
iam grandis aetatis notarium, cum ipse admodum esset
adulescenS, Romae vidisse diceret referentem sibi, solitum
numquam Cyprianum absque Tertulliani lectione unam
diem praeterisse ac sibi crebro dicere: ‘da magistrum'‘!
Tertullianum videlicet significans. Hic usque ad mediam
aetatem presbyter fuit ecclesiae, invidia postea et con-
tumeliis elericorum Romanae ecclesiae ad Montani
dogma delapsus in multis libris novae prophetiae me-
minit. Specialiter autem adversus ecclesiam texuit
volumina de pudicitia, de persecutione, de ieiuniis, de
monogamia, de ecstasi libros sex et septimum, quem
adversus Apollonium composuit, ferturque vixisse us-
que ad decrepitam aetatem et quae non exstant opus-
cula edidisse.

Cap. LIV.

OrigeneS, qui et Adamantius, decimo Severi per·
tinacis anno adversum Christianos persecutione com-
mota, a Leonide patre Christi martyrio coronato cum
sex fratribus et matre vidua pauper relinquitur annos
natus circiter XVII3 rem enim familiarem ob confes-
sionem Christi fiscus occupaverat. Hic Alexandriae
dispersa ecclesia octavo decimo aetatis suae anno
κατηχήσεων opus adgressus, postea a Demetrio, eiusdem
urbis episcopO, in locum Clementis presbyteri confir-
matuS, per multos annos floruit, et cum iam mediae
esset aetatis et propter ecclesias Achaiae, quae plurimis
heresibus vexabantur, sub testimonio eeclesiasticae
epistulae, Athenas per Palaestinam pergeret, a Theo-
ctisto et Alexandro, Caesareae et Hierosolymorum epi-
scopie, presbyter ordinatus Demetrii offendit animos,

3 Vat.: refertque3 Ver.:referretque; Bamb. et Norimb.: refe-
rentemque Ronsch: diceret, referreque sibi solitum 7 Bamb.
et N orimb.: presbyter fuit ecclesiae Africanae (Africae); Vat:
praefuit 14 Ronsch: et multa quae 31 al.: animum

10

15

20

25

30

