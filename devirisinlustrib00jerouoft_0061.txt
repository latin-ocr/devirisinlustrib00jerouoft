-13—

ecclesias', et ad Colossenses ‘salutat vos Lucas medicus
carissimus'3 et ad Timotheum: ‘Lucas est mecum
solus'. Aliud quoque edidit volumen egregium, quod
titulo apostolicarum πράξεων praenotavit, cuius historia
usque ad biennium Romae commorantis Pauli pervenit,
id est, usque ad quartum decimum Neronis annum.
Ex quo intelligimus in eadem urbe librum esse com-
positum. Igitur περιόδους Pauli et Theclae et totam
baptizati leonis fabulam inter apocrypha computemus
Quale enim est, ut individuus comes apostoli inter
ceteras eius res hoc solum ignoraverit? Sed et Ter·
tullianus, vicinus illorum temporum, refert presbyterum
quendam in Asia, σπουὸαστὴν apostoli Pauli, convictum
apud Johannem‚ quod auctor esset libri, et confessum
se hoc Pauli amore fecisse et loco excidisse.

Quidam suspicantur, quotiescumque Paulus in
epistulis suis dicat eiuxta evangelium meum', de Lucae
significare volumine et Lucam non solum ab apostolo
didicisse evangelium, qui cum Domino in carne non
fuerit, sed et a ceteris apostolis. Quod ipse quoque in
principio voluminis sui declarat dicens: ‘sicut tradi-
derunt nobis qui a principio ipsi viderunt et ministri
fuerunt sermonis? Igitur evangelium, sicut audierat,
scripsit3 acta vero apostolorum, sicut viderat ipse,
composuit. Sepultus est Constantinopoli, ad quam
urbem vicesimo Constantii anno ossa eius cum reliquiis
Andreae apostoli translata sunt.

1 Coloss. 4, 14 2 Bamb. et Bern et Norimb.: carissimus
meus cf. 2 Tim. 4, 11 4 et Bern, et Norimb. et Bamb.:
praenotatur 9 Bamb. et Norimh: apocryphas scripturas3
Bern. et Norimb.: computamus 10 Bamb.: quod 15 Bamb.:
ct hoc loco; Norimb.: et de loco 17 Bamb.: ipsum Lucae
significare volumen 18 alii: apostolo Paulo 20 alii: fuerat
25 Vat. et Bamb.: Constantinopolim

10

15

20

25

